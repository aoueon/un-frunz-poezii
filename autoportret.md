---
title: Autoportret
date: '2018-02-16T15:17:58+02:00'
status: publish
permalink: /poezii/autoportret
author: 'Raoul S.'
excerpt: ''
type: poezie
id: 13
pcat: []
ptag: []
poem_featured:
    - '1'
poem_idea:
    - Recunoștință
poem_painting_name:
    - 'Portretul lui Lev Tolstoi'
poem_painting_author:
    - 'Leonid Pasternak'
poem_painting_mask:
    - ''
post_views_count:
    - '340'
_yoast_wpseo_content_score:
    - '90'
---
nu-i iubire pic în mine  
am crezut dar n-a rămas  
căci pe fiecare pâine  
în cuptorul inimii am ars

nu e milă pic în mine  
nici un strop căzut pe-asfalt  
rătăcită-i mila și de sine  
tot cobor când mă înalț

nu am jertfă pic în mine  
pe prieteni calc mereu  
și de vrei să-ți fac un bine  
aurul e prețul meu

nu-i iubire pic în mine  
într-un suflet mic murit  
nu încape-mpărăție  
dar… îmi spune că-s dorit

că-i ușor ca să învii  
fără urmă, nici o vină  
nu iubirea să o ții  
ci Iubirea să te țină