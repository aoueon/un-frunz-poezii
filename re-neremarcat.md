---
title: Re-Neremarcat
date: '2018-02-27T13:17:00+02:00'
status: publish
permalink: /poezii/re-neremarcat
author: 'Raoul S.'
type: poezie
id: 11
poem_idea:
    - Dezidentificare
poem_painting_name:
    - 'Vsyevolod Meyerkhold'
poem_painting_author:
    - 'Boris Grigoriev'
post_views_count:
    - '225'
excerpt: ''
---
râu de adio  
curge hienă spre iad  
plâng către Dio  
strigăt re-neremarcat

chei fără ușă  
uitate-n țărână sub piatră  
istorie cătușă  
retrage spre-o stradă mai lată

sigur că m-am ros  
era lume în jur ca o turmă  
primesc milă pe dos  
el râde mai tare la urmă

secretul iubirii ce-i?  
o scânteie subțire sub piele  
miliarde de miei  
abator pregătit între stele

râu de adio  
am trăit spre mormânt cu feline  
plâng către Dio  
reversat să mă-ntoarcă spre tine