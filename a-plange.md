---
title: 'A plânge'
date: '2019-01-23T15:48:13+02:00'
status: publish
permalink: /poezii/a-plange
author: 'Raoul S.'
excerpt: ''
type: poezie
id: 704
pcat: []
ptag: []
poem_featured:
    - '0'
poem_idea:
    - Despărțire
poem_painting_name:
    - 'Kateryna Olia'
poem_painting_author:
    - 'Taras Shevchenko'
poem_painting_mask:
    - ''
post_views_count:
    - '295'
_yoast_wpseo_content_score:
    - '90'
---
când am aflat că ai murit  
desprins pe șinele de sânge  
și te-am văzut căzut, lovit  
atunci am înțeles a plânge

dar nu știu cum s-a întâmplat  
că știrea altfel m-a cuprins  
nu am lăsat, nici n-am uitat  
nu erai mort, ci doar întins

atunci eu am crezut în tine  
ca nicăieri și niciodată  
să fie scris nu se putea mai bine  
pe inimă tu mi te-ai pus o pată

și pân-acum tot viu rămâi, plecat  
în vis te văd și încă cred  
că tu o să te-ntorci curând odat’  
să reînvii din ce-a fost putred