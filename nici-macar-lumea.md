---
title: 'Nici măcar lumea'
date: '2020-03-23T21:13:02+02:00'
status: publish
permalink: /poezii/nici-macar-lumea
author: 'Raoul S.'
type: poezie
id: 1236
post_views_count:
    - '127'
excerpt: ''
---
auzi? se-aude și de la tine?  
e-o șoaptă ușoară, ușoară în vânt  
parcă-i scânteie, aminte un vis  
e ca un copil, străin pe pământ

vezi? cum se-așează în apă smerit  
apoi se ridică, ca soarele-nvie  
și apei o slovă, -un cuvânt a șoptit  
apa l-ascultă, l-ascultă să-l ție

simți? mă doare în piept și în vene  
moartea văzând-o cum viața o stinge  
e boală, e boală, dar inima-mi vede  
pironită iubirea mai tare se-aprinde

nici măcar lumea nu poate să țină  
străin când te simți, străină apă când bei  
o șoaptă, -un cuvânt, o vorbă divină  
îți spune de-o viață, de-o apă mai bună. vrei?