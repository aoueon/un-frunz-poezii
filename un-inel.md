---
title: 'Un inel'
date: '2020-09-12T21:00:02+02:00'
status: publish
permalink: /poezii/un-inel
author: 'Raoul S.'
excerpt: ''
type: poezie
id: 1370
pcat: []
ptag: []
_yoast_wpseo_content_score:
    - '90'
post_views_count:
    - '84'
---
dacă astăzi două inimi legi  
leagă-le-n afara timpului  
nu stropi cu griji și frici  
ci inundă-i inima aproapelui

sapă-adânc în carne loc  
și te fă același cu-a ta mână  
toarnă-ți aurul în sânge foc  
fă o inimă de gheață bună

zbori cu visele-i adânci în noapte  
sari prin flori de soare-n soare  
dă-i doar gânduri vii și simțuri coapte  
spune-i ce comoară mare are!