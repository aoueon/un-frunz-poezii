---
title: 'n'
date: '2017-09-07T12:14:16+02:00'
status: publish
permalink: /poezii/n
author: 'Raoul S.'
type: poezie
id: 239
poem_idea:
    - 'Ochi larg închiși'
poem_painting_name:
    - 'Pană de pasăre-foc'
poem_painting_author:
    - 'Elena Gorokhova'
post_views_count:
    - '261'
excerpt: ''
---
de la lună pân’ la soare  
opt minute de lumină  
sau scânteie dintr-o ură

din zăpadă până-n apă  
treișpe grade dez-combină  
sau să fii iubit din milă

noaptea capătă splendoare  
cu cinci mii de luminițe  
sau privind speranța arsă

minte, inimă, ‘ntr-o sfoară  
un milion de noduri strânse  
sau refuz din consecință

cruce veche-acum copac  
cu n frunze veșnic false  
sau decizia să mă-mpac