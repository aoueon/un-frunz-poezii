---
title: 'Am să cad'
date: '2018-05-27T20:19:43+02:00'
status: publish
permalink: /poezii/am-sa-cad
author: 'Raoul S.'
excerpt: ''
type: poezie
id: 493
pcat: []
ptag: []
poem_featured:
    - '0'
poem_idea:
    - 'Aproape acolo'
poem_painting_name:
    - 'Circe Invidiosa'
poem_painting_author:
    - 'J.W. Waterhouse'
poem_painting_mask:
    - ''
post_views_count:
    - '447'
_yoast_wpseo_content_score:
    - '90'
---
printre fluturi și destine  
am găsit o carte nouă  
și-mi spunea tot despre tine  
că ești roua care plouă

numele-ți doar nu mi-a spus  
ci un sunet cunoscut  
când tu ești și restul nu-s  
să-l aud când stau tăcut

ochii tăi, durere-n plâns  
doar când mi te-ai arăta  
am să cad cu trup străpuns  
veșnic în iubirea ta