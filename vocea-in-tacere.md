---
title: 'Vocea în tăcere'
date: '2020-02-29T10:21:40+02:00'
status: publish
permalink: /poezii/vocea-in-tacere
author: 'Raoul S.'
excerpt: ''
type: poezie
id: 1206
pcat: []
ptag: []
_yoast_wpseo_content_score:
    - '90'
post_views_count:
    - '158'
---
de ce să îți explic?  
cuvinte răsucite!  
atâta am să-ți dau

oricât aș încerca  
să formulez nu aș putea  
în mintea mea…  
nu ai vedea

și dacă tot aș spune  
ce ai primi tu nu e  
același cu-al meu nume

că eu știu puțin ce știu  
tu știi puțin ce știi  
nu știm nimic ce știm

dar dacă vrei puțin  
încearcă doar din plin  
să vezi de unde vin

lasă vocea în tăcere  
lasă multele cuvinte  
și du-te spre Cuvânt!