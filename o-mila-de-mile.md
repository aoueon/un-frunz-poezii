---
title: 'O milă de mile'
date: '2017-05-28T13:11:02+02:00'
status: publish
permalink: /poezii/o-mila-de-mile
author: 'Raoul S.'
type: poezie
id: 182
poem_idea:
    - 'Curriculum vitae'
poem_painting_name:
    - 'Câmp de grâu cu ciori'
poem_painting_author:
    - 'Vincent van Gogh'
post_views_count:
    - '268'
excerpt: ''
---
am zburat înspre nimicuri  
am fugit de orice ochi  
să mă cruț de-o lume-n lanțuri  
de privirea oamenilor orbi

am ajuns pe vârfuri ‘nalte  
am văzut și mal de-ocean  
e la fel ca simple balte  
timpul trece an de an

am găsit o liniște-absolută  
am zărit un cântec nou  
care mi-a cântat cu voce mută  
și mi-a devenit cavou

am învins atunci destinul  
trupu-am scufundat în lac  
l-am văzut pe Dumnezeu–copilul  
mi-a șoptit dintr-un copac