---
title: 'Apele-n August'
date: '2018-08-15T20:29:14+02:00'
status: publish
permalink: /poezii/apele-n-august
author: 'Raoul S.'
type: poezie
id: 568
poem_idea:
    - Amânare
poem_painting_name:
    - 'Dante și Béatrice'
poem_painting_author:
    - 'Odilon Redon'
post_views_count:
    - '654'
excerpt: ''
---
în August apele n-au gust  
curg ca Crișul, repede  
se prefac în vid când le ating  
îmi oferă numai sete

ceasul miezului înfrânt  
de-ar opri, să nu mai miște  
lamele prea violent se-nvârt  
cine poate să mai riște?

dacă vei pluti spre mine  
chiar de nu te prind acum  
eu te voi vedea trecând  
și voi aștepta oricum

valurile-ți m-or atinge  
ochii nu ți-i voi uita  
când vom fi pierduți în lume  
doar atunci ne-om reafla

vom trăi iubirea mută  
până iar se va-ntâmpla  
cercul să te-aducă  
înc-o dată-n fața mea