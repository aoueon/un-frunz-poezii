---
title: 'Camera de luat vederi'
date: '2019-03-17T18:30:24+02:00'
status: publish
permalink: /poezii/camera-de-luat-vederi
author: 'Raoul S.'
excerpt: ''
type: poezie
id: 754
pcat: []
ptag: []
poem_featured:
    - '0'
poem_idea:
    - 'Aparență de blestem'
poem_painting_name:
    - 'Self-portrait with fiddling Death'
poem_painting_author:
    - 'Arnold Böcklin'
poem_painting_mask:
    - ''
post_views_count:
    - '257'
_yoast_wpseo_content_score:
    - '90'
---
când m-au prins la colțul vieții  
am strigat către destin:  
„de ce astăzi și pe mine mă reții?”

m-au legat de-un stâlp puternic  
pat în cameră întins  
„cum de eu, pe mine m-au ochit?”

făr’ lumină, numai umbră-n siluete  
chipuri multe iminente  
„ce vreți? de ce răuri vă e sete?”

„capăt îți vom pune astăzi, liniștit,  
ochii tăi ai noștri,  
ți-i vom scoate și cu tot ce ai privit”

într-un suflet și-o mișcare-ndată  
toți ușor s-au repezit  
să îmi scoată ochii, rămas neagră pată

m-am trezit apoi credeam în noapte  
ziua plină se-auzea  
dezlegat acum… m-am găsit de fapte

chiar în noul negru veșnic devenit  
am văzut nouă lumină  
dinlăuntru, ce lumină mare m-a ochit!

n-am știut că tocmai ochii m-au orbit  
și vedeam fără să văd  
că există un alt Soare ce nu poate fi oprit