---
title: 'Nenumitul nume'
date: '2020-02-10T20:28:09+02:00'
status: publish
permalink: /poezii/nenumitul-nume
author: 'Raoul S.'
excerpt: ''
type: poezie
id: 1191
pcat: []
ptag: []
_yoast_wpseo_content_score:
    - '90'
post_views_count:
    - '286'
---
de unde să știu  
de unde-mi  
vine numele?

l-am ales eu?  
am trimis mesaj  
prematur fiind?

mi s-a dat,  
așa cum viața  
mi-a fost dată

ce sunt și voi rămâne  
ce sunt și ce voi deveni

deja-i cerneal-uscată  
deja mi-e scris  
deja s-a zis

nu știu ce-nseamnă  
știe nimeni, sau  
știe toți, știu unul

cât despre mine  
mă depășește  
deși mă definește