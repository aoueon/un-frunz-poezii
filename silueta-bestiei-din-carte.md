---
title: 'Silueta bestiei din carte'
date: '2020-02-06T19:27:22+02:00'
status: publish
permalink: /poezii/silueta-bestiei-din-carte
author: 'Raoul S.'
type: poezie
id: 1183
post_views_count:
    - '371'
excerpt: ''
---
nu e prea liniște acum?  
îmi simt și inima, și sângele  
nu simt decât neliniște  
deși e liniște…

ce umbre văd? se mișcă  
acolo, uite! vezi și tu?  
e silueta bestiei din carte  
și nu-i departe

a spus ceva, ascultă!  
nu-i înțeleg cuvântul, poate  
poate nu știe limbi de oameni  
deși parcă-i și om

eu vreau de mai aproape  
să plec acum, să vin ușor  
să îl aud, s-aud ce șoapte  
ce dacă-i noapte!

acum ajuns mai în pădure  
nu-l văd unde era  
a dispărut așa, se poate?  
aud ceva din spate

mă prinde, mă cutremur  
mă strânge, bestia, mă leagă  
la ochi, la mâini, la viață  
cu infinită ață

în întuneric zac de luni de zile  
obișnuit deja cu lanțuri  
și nu-s flămând, fără frisoane  
poate e plan mai mare

el intră-n peșteră, în umbră  
și se așează-n fața mea  
se uită lung și-i trist în ochi  
parcă-i sunt gropi

“omule, nu-ți fie frică  
nu căuta în minte mică  
ascultă-ți inima și vei vedea:  
prin lanț a fost iubirea mea”

atunci o ușă parcă s-a deschis  
căci lumina prea tare undeva  
și brusc în cameră nu mai era  
bestia și frica mea

am mers să văd de unde  
să evadez, să ies cumva  
atunci, uimit, priveliștea-am văzut  
totul ardea, totul s-a dus

abia ce începea să plouă  
și focul violent se liniștea  
a luat cu el tot ce era  
și a plecat așa

în lanțurile bestiei m-am aflat  
fără să știu că ele m-au salvat  
căci bestia, cum prim mi se părea  
era de fapt iubirea