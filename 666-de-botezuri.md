---
title: '666 de botezuri'
date: '2019-04-17T21:15:10+02:00'
status: publish
permalink: /poezii/666-de-botezuri
author: 'Raoul S.'
type: poezie
id: 811
poem_idea:
    - Înecare
poem_painting_name:
    - 'De Kamperveenderij'
poem_painting_author:
    - 'Paul Gabriel'
post_views_count:
    - '257'
excerpt: ''
---
am intrat în multe ape  
zile-n rând, tot sperând  
poate-acum, în apa asta  
dar tot am ieșit pământ

să botez eu acest om  
goi am ochii, goală-oglindă  
știi vreun râu? o baltă rară?  
una caut, s-aflu rimă

nu există, nu se poate  
lumea care sec tot plânge  
apa nu mă poate curăța…  
să mă spăl în sânge