---
title: 'Trei Culori RGB'
date: '2017-12-01T07:00:21+02:00'
status: publish
permalink: /poezii/trei-culori-rgb
author: 'Raoul S.'
type: poezie
id: 264
poem_idea:
    - 'Filtrul tehnologic'
poem_painting_name:
    - 'Coadă la pâine (editată)'
poem_painting_author:
    - 'Nicolae Tonița'
post_views_count:
    - '412'
excerpt: ''
---
trei culori cunosc pe lume  
curcubeu din trei culori  
curcubeu pe suprafață  
în secret, de plastic sori

trei culori cunosc pe lume  
roșu sânge, ochi pe dos  
din povești în amintire  
să trăiesc spectaculos

trei culori cunosc pe lume  
verde câmp, nu de dormit  
obosit să tot cutreier  
în iluzie reunit

trei culori cunosc pe lume  
un albastru, vechi clișeu  
mii de fețe, zero inimi  
să devin eu noul zeu

trei culori cunosc pe lume  
trei culori fără fiori  
vreau să văd iar curcubeul  
fără rație de culori