---
title: 'Un alt cer'
date: '2017-03-11T20:10:11+02:00'
status: publish
permalink: /poezii/un-alt-cer
author: 'Raoul S.'
type: poezie
id: 133
poem_idea:
    - Independență
poem_painting_name:
    - 'Stânca din Gibraltar'
poem_painting_author:
    - 'Ivan Aivazovsky'
post_views_count:
    - '198'
excerpt: ''
---
ai să tragi la nesfârșit  
de greșelile și-abaterile vieții  
chiar de lași în urmă urme roșii  
răni adânci și lungi pe unde ai pășit

liniștea n-o vei ajunge  
somnul niciodată nu-ți convine  
și să fugi nu vei putea, de cine  
că ești tu neliniștea, e lipită, te străpunge

știu că nu te lași, tot mergi  
în iluzia-nțelepciunii  
unde sclavii, ca nebunii  
cred c-o să găsească un alt cer