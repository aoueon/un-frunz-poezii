---
title: Renaștere
date: '2018-06-11T18:20:03+02:00'
status: publish
permalink: /poezii/renastere
author: 'Raoul S.'
type: poezie
id: 526
poem_idea:
    - mother!
poem_painting_name:
    - Caracatița
poem_painting_author:
    - 'Victor Hugo'
post_views_count:
    - '387'
excerpt: ''
---
comoara ta eram nisip  
în lut am dat eu naștere  
neputincios și obosit

n-ajung cu mâna pân’ la stele  
prin apă m-ai trecut desculț  
și-acum țărâna mi se piere

aș fi tăcut când mi-ai șoptit  
dar n-auzeam subtilul tunet  
și te-ai oprit când m-am oprit

și te mirai și întrebai  
peste iubire și o casă  
ce oare mai puteai să-mi dai?

sunt om și omul uită  
odată ce lumina-a asfințit  
numai serpentul îl ascultă

întotdeauna prea târziu  
mă văd cum sunt în apă  
departe nu mai vreau să fiu

Luna lumii înnorată  
rază mamă, -acum coboară!  
și mai naște-mă o dată