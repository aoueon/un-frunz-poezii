---
title: 'Destinul lui Adam'
date: '2017-05-25T01:16:00+02:00'
status: publish
permalink: /poezii/destinul-lui-adam
author: 'Raoul S.'
excerpt: ''
type: poezie
id: 177
pcat: []
ptag: []
poem_featured:
    - '0'
poem_idea:
    - 'Sclavie '
poem_painting_name:
    - 'Și noi încercăm'
poem_painting_author:
    - 'Nicholas Roerich'
poem_painting_mask:
    - ''
post_views_count:
    - '212'
_yoast_wpseo_content_score:
    - '90'
---
cum se face că-omenirea  
stă în casă și trudește?  
iese-afară și zidește  
fuge și-înapoi venirea

lui Adam avem destinul  
rămas gol, nu fără haine  
ci golit de-a sale taine  
fără pace, lipsă-alinul

dacă tot e să gândesc  
văd că truda tot ce cere  
nesfârșit și până piere  
truda iară s-o opresc

și acum noi tot trudim  
facem ca să nu mai facem  
să deschidem ochii și să zacem  
fără să mai obosim