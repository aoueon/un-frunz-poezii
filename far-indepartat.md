---
title: 'Far îndepărtat'
date: '2017-05-04T04:00:29+02:00'
status: publish
permalink: /poezii/far-indepartat
author: 'Raoul S.'
excerpt: ''
type: poezie
id: 157
pcat: []
ptag: []
poem_featured:
    - '0'
poem_idea:
    - 'Speranță în disperare'
poem_painting_name:
    - 'De strajă'
poem_painting_author:
    - 'Edward Moran'
poem_painting_mask:
    - ''
post_views_count:
    - '216'
_yoast_wpseo_content_score:
    - '90'
---
far îndepărtat  
cu margine, căldură și un pat  
pe apă m-am născut  
pământul niciodată n-am văzut

luceferii-s întunecați  
în ochii mei sărați  
nici dimineața n-o cunosc  
în noapte doar am fost

și mama mea, țărâna  
visez s-o iau cu mâna  
și să adorm pe mal de râu  
în somn ce pune veșnic frâu

far îndepărtat  
mormântu-mi n-ai săpat  
dar lasă-mă să vin acasă  
și dă-mi o moarte mai frumoasă