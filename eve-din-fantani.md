---
title: 'Eve din fântâni'
date: '2018-10-25T13:41:28+02:00'
status: publish
permalink: /poezii/eve-din-fantani
author: 'Raoul S.'
excerpt: ''
type: poezie
id: 610
pcat: []
ptag: []
poem_featured:
    - '0'
poem_idea:
    - Rătăcire
poem_painting_name:
    - Nu
poem_painting_author:
    - 'Jean Metzinger'
poem_painting_mask:
    - ''
post_views_count:
    - '375'
_yoast_wpseo_content_score:
    - '90'
---
perle nude, Eve din fântâni  
săvârșesc nespuse și nevrute  
plămădesc din pământesc  
aburite scene, sunt pierdute

din adânci tuneluri sacre  
au pătruns ușor în exterior  
unde ziua e tot noapte  
Eve din fântâni, profan decor

amintiți-vă din nou de verde  
de lumină albă, Eve din fântâni  
inocența de copil c-un fluier  
ocrotirea de străini stăpâni

cu-ochi închiși să știți a prețui  
strop ceresc ascuns în carne vie  
Eve din fântâni, regăsiți-vă abisul  
și din moarte îl lăsați să vă învie