---
title: 'Oglindă în durere'
date: '2017-09-04T13:00:25+02:00'
status: publish
permalink: /poezii/oglinda-in-durere
author: 'Raoul S.'
excerpt: ''
type: poezie
id: 230
pcat: []
ptag: []
poem_featured:
    - '0'
poem_idea:
    - Răscumpărare
poem_painting_name:
    - 'Noapte înstelată peste Rhône'
poem_painting_author:
    - 'Vincent van Gogh'
poem_painting_mask:
    - ''
post_views_count:
    - '266'
_yoast_wpseo_content_score:
    - '90'
---
sunt treaz în miez de noapte  
mă plimb prin neagră parte  
s-aud măcar departe  
divine calde șoapte

privesc la lună obosit  
și-i înțeleg durerea  
să ardă veșnic, satelit  
să ne ofere iar lumina

căci eu în noapte-s viu  
de noapte numai știu  
dar ea îmi spune că-i sunt fiu  
și în lumină trebuie să fiu

mă iartă și mă cheamă  
cât sunt orb și fără tihnă  
să mă-ndrept spre o colină  
unde luna arde orice vină