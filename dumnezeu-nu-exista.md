---
title: 'DUMNEZEU NU EXISTĂ'
date: '2020-01-03T14:36:00+02:00'
status: publish
permalink: /poezii/dumnezeu-nu-exista
author: 'Raoul S.'
type: poezie
id: 947
poem_idea:
    - Indisponibil
poem_painting_name:
    - ''
poem_painting_author:
    - ''
post_views_count:
    - '390'
excerpt: ''
---
astăzi am spus în listă  
de 33 de ori măcar  
“Dumnezeu nu există”

nu cuvintele au scris linii  
ci-o faptă mică, două  
sute, mii, sute de mii

am privit cu ură dimineața  
mică invidie, mică  
și ascunsă, nu cu fața

știu, ce-i drept, cât ar mai ține?  
răul nu rezistă mult ascuns  
nu îi șede masca bine

la prânz, mică scăpare  
am tras cu pumn ușor  
o inocentă insultare

mică pare, dar ce mare!  
inima egal arată  
fapta, gândul, par impare

în drum, cu soarele ce s-a plecat  
bătrân căzut plângea  
și-am vrut s-ajut, dar am lăsat

nu pot să număr de rușine  
câte nefapte… dar sunt mici!  
de ce nu pot să mă simt bine?

e viața ta cu voce-nchisă  
ce strigă-n toată bună ziua  
“Dumnezeu nu există”

dar tu mai crezi că crezi?  
ești bun creștin  
cu Dumnezeu în veci?

tot uiți și uiți că cerul vede  
capu sus de nu îl ții  
e ca și cum nu ar mai fi

secretul, ca să știi, e bine  
mult mai bine să te uiți pe tine  
vezi ce e și-n spate, părți și față:

Cine.