---
title: 'Cenușă din pământ'
date: '2017-02-28T22:41:56+02:00'
status: publish
permalink: /poezii/cenusa-din-pamant
author: 'Raoul S.'
type: poezie
id: 116
poem_idea:
    - 'Cel Ce Este'
poem_painting_name:
    - 'Mormintele vechilor eroi'
poem_painting_author:
    - 'Caspar D. Friedrich'
post_views_count:
    - '217'
excerpt: ''
---
priveam aprinsă–lumânarea  
înălța șoptiri din arătarea-și  
și-auzeam, și-mi zăbovea prin minte  
un adevăr–aproape, cam fierbinte

că focul este peste tot, oricând  
e cu noi deși nu-l vezi arzând  
se arată și se spune  
când condițiile-s bune

poate să învie mistuind și consumând  
sau plutind pe-albastru și dansând  
arzi în mine, arzi, Foc sfânt  
fă cenușă din pământ