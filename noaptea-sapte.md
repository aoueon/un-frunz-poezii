---
title: 'Noaptea Șapte'
date: '2020-06-28T10:16:48+02:00'
status: publish
permalink: /poezii/noaptea-sapte
author: 'Raoul S.'
type: poezie
id: 1343
post_views_count:
    - '102'
excerpt: ''
---
și eu am omorât odată  
era în ceasul nopții-o față  
ochii vedeau nevăzutul  
urechile auzeau tăcutul

scrie că ziua Șapte-i sfântă  
și dacă omenirea-i frântă  
odihna-i este oferită azi  
poți să stai în timp ce cazi

dar sfântă e și *noaptea* Șapte?  
când ziua-i veche și departe  
căci dublă am privirea  
una cuvenită, alta-nchipuirea

din mine iese ea, dublura  
unde alt-ar fi scursura?  
mă văd în față, față-n față  
și mă omor cu scop de viață.