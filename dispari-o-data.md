---
title: 'Dispari o dată'
date: '2018-09-13T18:21:40+02:00'
status: publish
permalink: /poezii/dispari-o-data
author: 'Raoul S.'
type: poezie
id: 581
poem_idea:
    - 'Univers paralel'
poem_painting_name:
    - 'Girl Reading a Letter'
poem_painting_author:
    - 'Johannes Vermeer'
post_views_count:
    - '283'
excerpt: ''
---
un om te-ntreabă de prietenie  
și-i ești prieten patru ani  
până te muți și uiți cerneala vie  
că mintea-ți stă prea mult la bani

o rudă scumpă fredonează  
un cântec radiind de fericire  
dar prea devreme moartea-i lasă  
muzica pierdută-n amintire

și-atâția care i-ai știut în viață  
un nume, -o față, poate-un dialog  
îți amintești în câte-o dimineață  
dar până seara pierzi din nou în gol

căci fiecare vine și odată pleacă  
unii-ntr-un an îi pierzi, alții în cinci  
tu doar o zi ai fost cu mine, dacă…  
poate ai fost doar noapte-n vis

acum știu cum e să dispari o dată  
prea mult identic cu „să mori”  
dar mă rog la ieri și-i cer o repetată  
să facă să-mi apari de două ori