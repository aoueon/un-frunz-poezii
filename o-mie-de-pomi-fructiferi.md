---
title: 'O mie de pomi fructiferi'
date: '2019-01-20T12:37:51+02:00'
status: publish
permalink: /poezii/o-mie-de-pomi-fructiferi
author: 'Raoul S.'
excerpt: ''
type: poezie
id: 689
pcat: []
ptag: []
poem_featured:
    - '0'
poem_idea:
    - '(p)Omul vieții'
poem_painting_name:
    - 'Landschap met molen'
poem_painting_author:
    - 'Paul Gabriël'
poem_painting_mask:
    - ''
post_views_count:
    - '526'
_yoast_wpseo_content_score:
    - '90'
---
dintre-o mie de pomi fructiferi  
nici unul nu era cu fructe bune  
în fiecare măcar unul rumen  
ai căutat, înfometat de ieri

printre-o mie de pomi fructiferi  
eram și eu fără culoare  
în van mă osteneam pentru splendoare  
destinul, însă, mi-era scris de ieri

între-o mie de pomi fructiferi  
ai adormit, Om, în picioare  
cu mâini întinse înspre zare  
ca să visezi la mâinele de ieri

și-o mie de pomi fructiferi  
atunci au prins din nou culoare  
și Omul le era noul soare  
uitată a rămas foamea de ieri